<p><strong>Pokud portál Knihovny.cz</strong> (dále jen portál) <strong>využíváte bez přihlášení, žádné osobní údaje o Vás, Vašem chování, akcích apod. se na portálu neuchovávají.</strong></p>

<h2>Údaje, které portál dlouhodobě uchovává i po odhlášení uživatele</h2>

<ul>
    <li>Pokud se přihlašujete údaji registrovaného uživatele některé ze zapojených knihoven, uchovávají se na portálu Vaše <strong>jednoznačné identifikátory</strong> z jejího <strong>knihovního systému</strong>.</li>
    <li>Pokud se chcete přihlásit, ale nejste registrovaným uživatelem žádné ze zapojených knihoven, můžete se přes některou ze sociálních sítí (Google, Facebook, LinkedIn, GitHub, <!-- mojeID,-->ORCID) - v takovém případě je uchováván Váš <strong>jednoznačný identifikátor</strong> z dané <strong>sociální sítě</strong>.</li>
    <li>Pokud si propojíte své identity z více knihoven nebo sociálních sítí, uchovává si portál i informaci o tom, že všechny tyto identity jsou Vaše.</li>
    <li>Dále se na portálu uchovávají <strong>seznamy Vašich oblíbených položek</strong> (pokud si nějaké vytvoříte) a <strong>historie Vámi uložených vyhledávacích dotazů</strong>.</li>
</ul>

<h2>Údaje, které portál zpracovává nebo zobrazuje uživateli pouze po dobu jeho přihlášení</h2>

<ul>
    <li>Jedná se o <strong>údaje, které portál přebírá z knihovního systému knihovny</strong>, kde je uživatel registrován. Jde zejména o jméno, datum narození, adresu, případně i telefon a e-mail uživatele v podobě, v jaké je eviduje každá z knihoven, v nichž je uživatel zaregistrovaný. Dále se jedná o přihlašovací jméno a identifikátory uživatele v knihovním systému dané knihovny, stav registrace v každé z knihoven, seznam výpůjček, poplatků a případně i historii výpůjček tamtéž.</li>
    <li><strong>Všechny tyto údaje jsou využívány jen pro zobrazení uživateli, případně pro provedení dalších akcí na pokyn tohoto uživatele (zadávání a rušení rezervací apod.)</strong></li>
</ul>

<h2>Smazání osobních údajů - právo na výmaz</h2>

<p><strong>Veškeré údaje, které si portál o uživateli uchovává, je možné z portálu odstranit:</strong></p>

<ul>
    <li>Všechny své údaje uložené v portálu můžete smazat v sekci <strong><a href="../../../LibraryCards/Home" target="_blank">"Můj účet" > "Propojené identity"</a></strong> kliknutím na tlačítko <strong>"Smazat portálový účet"</strong>.</li>
    <li>Informace o vzájemném propojení identit lze odstraňovat v sekci <strong><a href="../../../LibraryCards/Home" target="_blank">"Můj účet" > "Propojené identity"</a></strong> pomocí tlačítek <strong>"Odpojit identitu"</strong>.</li>
    <li>Pokud jste si v minulosti uložili na portálu nějaké vyhledávací dotazy, lze je odstranit v sekci <strong><a href="../../../Search/History" target="_blank">"Můj účet" > "Uložená vyhledávání"</a></strong>.</li>
    <li>Obdobně je možné odstranit i seznamy oblíbených dokumentů v sekci <strong><a href="../../../MyResearch/Favorites" target="_blank">"Můj účet" >"Oblíbené"</a></strong>.</li>
</ul>

<p><strong>Technické informace</strong> (logy, statistiky apod.) <strong>jsou pravidelně automaticky anonymizovány</strong>.</p>

<h2>Přihlašovací údaje</h2>

<p>Pro vyjmenované knihovny provozuje portál zároveň přihlašovací proxy server, který uživatelům dané knihovny umožňuje připojení do portálu pomocí uživatelského jména a hesla z dané knihovny. V těchto případech přebírá portál uživatelské jméno a heslo uživatele a prostřednictvím API jej ověřuje na serveru dané knihovny. Heslo uživatele portál jinak nikam neukládá, aby nemohlo být zneužito. Jedná se o tyto instituce:</p>
    <ul>
        <li>Severočeská vědecká knihovna v Ústí nad Labem</li>
        <li>Krajská knihovna Františka Bartoše ve Zlíně</li>
        <li>Krajská knihovna Vysočiny</li>
        <li>Jihočeská vědecká knihovna v Českých Budějovicích</li>
        <li>Ústav mezinárodních vztahů</li>
        <li>Krajská vědecká knihovna Liberec</li>
        <li>Městská knihovna Kutná Hora</li>
        <!--<li>Městská knihovny Ústí nad Orlicí</li>-->
        <li>Městská knihovna Tábor</li>
        <li>Středočeská vědecká knihovna v Kladně</li> 
        <li>Městská knihovna v Přerově</li>
        <li>Městská knihovna Česká Třebová</li>
        <li>Městská knihovna Chodov</li>
        <li>Knihovna Petra Bezruče v Opavě</li>
        <!--<li>Pedagogická knihovna J. A. Komenského</li>-->
        <li>Knihovna Jana Drdy Příbram</li>
    </ul>

<h2>Cookies</h2>

<p>Portál Knihovny.cz používá pro svůj provoz cookies, které potřebuje k poskytování služeb uživatelům. Cookies jsou využívány i pro statistická měření návštěvnosti.</p>