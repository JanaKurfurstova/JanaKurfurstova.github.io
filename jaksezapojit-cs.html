<p>Pokud máte zájem o zapojení se do portálu, vyplňte prosím vstupní dotazník (ke stažení&nbsp;<a href="https://drive.google.com/uc?export=download&amp;id=0By7d2bC_nGWyVFJ3Y2U4X3RJTEk" rel="noreferrer">zde</a>), a přilože jej k emailu, který bude obsahovat vyjádření zájmu ředitele/ředitelky či vedoucího knihovny o zapojení. Zprávu prosím pošlete na adresu&nbsp;<a href="mailto:mail@knihovny.cz">mail@knihovny.cz</a>.&nbsp;</p>

<p>Jakmile bude Vaše žádost schválena Řídícím výborem portálu a ředitel/ředitelka nebo statutární zástupce knihovny podepíše smlouvu o zapojení (více <a href="../../../Portal/Page/vice-o-projektu-knihovnycz" rel="noopener" target="_blank">zde</a>), kontaktujeme Vás s dalšími pokyny.</p>

<p>Vždy aktuální podrobný popis technických požadavků naleznete&nbsp;<a href="https://docs.google.com/document/d/1qraIxwAp2WN1H2Rud05W58g00jp9Fn0poniEuQECQOk/edit?usp=sharing" rel="noopener" target="_blank">zde</a>.&nbsp;</p>

<h2>Význam portálu pro knihovny</h2>

<p>Instituce, které se zapojí do portálu Knihovny.cz mají možnost&nbsp;<strong>zviditelnit se účastí na projektu celorepublikového významu</strong>, což prospívá dobrému jménu knihovny a pomáhá přitáhnout pozornost veřejnosti. Potenciální čtenáři mají značně&nbsp;<strong>usnadněný přístup k informacím o fondu zapojené knihovny</strong>&nbsp;a z části potenciálních čtenářů se tak můžou záhy stát čtenáři registrovaní. <a href="../../../Portal/Page/faq-pro-knihovny#1" target="_blank">Zde</a> se dozvíte, jak může být portál užitečný pro Vaše čtenáře.</p>

<p>Účel portálu Knihovny.cz se liší od účelu Souborného katalogu ČR (více o klíčových rozdílech mezi oběma projekty <a href="../../../Portal/Page/faq-pro-knihovny#4" target="_blank">zde</a>).&nbsp;Naším cílem rozhodně není suplovat, či dokonce nahradit funkci SK ČR. Naopak, SK ČR je pro Knihovny.cz významným zdrojem vysoce kvalitních bibliografických údajů, které nám pomáhají při deduplikaci záznamů zapojovaných knihoven.&nbsp;Na rozdíl od SK ČR vidí čtenáři na portálu Knihovny.cz&nbsp;bibliografické záznamy jednotlivých knihoven v původní podobě. Vzhledem k cíli zapojit co největší množství knihoven také nemáme natolik přísné požadavky na kvalitu záznamů (ačkoliv samozřejmě platí, že s kvalitními záznamy se pracuje podstatně lépe).</p>

<p><strong>Zatímco SK ČR vytváří databázi bibliografických záznamů ve špičkové kvalitě, Knihovny.cz se soustředí na sjednocený přístup ke službám zapojených knihoven.</strong></p>

<h2>Nezbytné předpoklady:</h2>

<ol>
	<li><p>Nejdůležitějším předpokladem pro to, aby se knihovna do portálu mohla zapojit, je <strong>schopnost zveřejnit portálu všechny své veřejné bibliografické záznamy</strong> včetně jejich pravidelných aktualizací. Preferovaným způsobem pro stahování záznamů je použití <strong>OAI-PMH ve verzi 2</strong> nebo pravidelný export na sftp server Moravské zemské knihovny.</p></li>
	<li><p>Dále je důležité předávat <strong>informace o knihovních jednotkách</strong> jako součást bibliografického záznamu <strong>v opakovatelném MARC 21&nbsp;poli 996</strong>.</p></li>
</ol>

<p>Tyto dva základní požadavky sice knihovnám zajistí schopnost informovat o obsahu svých katalogů, ale takovéto zapojení se do portálu není plnohodnotné. Uživatelům neumožňuje zjistit aktuální dostupnost publikací ani využívat knihovních služeb (objednávání, rezervování, prodlužování &hellip;). Proto je potřeba splňovat ještě následující podmínky.</p>

<ol start="3">
	<li><p>Podpora protokolu <strong>NCIP</strong> (pro systémy Koha, Koniáš, ARL, Clavius, Tritius,&nbsp;DaWinci a Verbis) nebo <strong>ALEPH RESTful API</strong> pro zpřístupnění informací o aktuální dostupnosti knihovních jednotek a zprostředkování služeb&nbsp;lokálních OPACů&nbsp;jednotlivých knihoven.</p></li>
    <li><p><strong>Registrace ve federaci&nbsp;eduID.cz&nbsp;pro ověřování identit</strong>. Instituce, které nemohou z jakýchkoliv provozních důvodů splnit technické a formální náležitosti zapojení do eduID.cz, mohou využít možnosti jmenování administrativního kontaktu a přenechat provedení veškerých&nbsp;potřebných&nbsp;úkonů na MZK.</p></li>
</ol>

<h2>Doporučeno:</h2>

<p>(zejména pro knihovny nabízející elektronické zdroje přístupné uživatelům i mimo budovu knihovny)</p>

<ol start="5">
	<li><p><strong>Registrace čtenáře do knihovny online</strong> za pomocí validovaného identifikátoru služby&nbsp;<strong>MojeID.</strong></p></li>
	<li><p><strong>Přijímání online plateb</strong>, optimálně včetně úhrady registračního poplatku.</p></li>
	<li><p>Poskytnutí <strong>kopie knihovnou tvořených zdrojů</strong> včetně obsahu digitální knihovny<strong> pro indexaci v portálu</strong>.</p></li>
	<li><p>Poskytnutí <strong>informací o knihovnou pořízených elektronických zdrojích</strong>.</p></li>
</ol>

<p>Předpoklady 5 - 8&nbsp;sice nejsou nezbytné -&nbsp;zapojení do portálu bude fungovat i bez nich,&nbsp;ale jejich splnění výrazně navýší uživatelský komfort a pomůže naplnění&nbsp;smyslu celého portálu.&nbsp;Vítaná je zejména schopnost nabídnout uživatelům využití služeb knihoven i na dálku bez nutnosti osobní návštěvy&nbsp;(např. on-line registrace pro využívání externích zdrojů).</p>

<p>Odpovědi na další otázky, které by Vás mohly zajímat v souvislosti se zapojováním, najdete <a href="../../../Portal/Page/faq-pro-knihovny" target="_blank">zde</a>.</p>

<p><strong>Jednotlivé kroky zapojení knihovny do portálu popisuje <a href="https://github.com/moravianlibrary/CPK/wiki" rel="noopener" target="_blank">wiki průvodce</a>.</strong></p>

<p>Podrobnou metodiku pro zapojování metadatových zdrojů do portálu si můžete stáhnout <a href="https://drive.google.com/uc?export=download&amp;id=1i5IrBd3a4-j1S_91FMTxtHnvQAbnxgp8">zde</a>.</p>
