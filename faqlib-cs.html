<h2>Často kladené dotazy pro knihovny<a id="up" name="up">&nbsp;</a></h2>

<ol>
    <li>
        <p><a href="#1">K čemu může být portál Knihovny.cz užitečný pro naše čtenáře?</a></p>
    </li>
    <li>
        <p><a href="#2">Zachová si knihovna svou identitu po zapojení do portálu? Nezaujme portál funkce jejího katalogu a knihovního systému?</a></p>
    </li>
    <li>
        <p><a href="#3"></a>Údaje o naší knihovně v adresáři knihoven jsou neúplné či chybné. Bude tento stav napraven?</p>
    </li>
    <li>
        <p><a href="#4">Jaký je rozdíl mezi portálem Knihovny.cz a Souborným katalogem ČR?</a></p><!--Permalink, neměnit číslo otázky. -->
    </li>
    <li>
        <p><a href="#5">Jaký je rozdíl mezi portálem Knihovny.cz a Jednotnou informační bránou? Jaká je budoucnost JIB a oborových bran?</a></p><!--Permalink, neměnit číslo otázky. -->
    </li>
    <li>
        <p><a href="#6">Proč není v zobrazení úplného záznamu odkaz, který by uživatele přesměroval do OPACu knihovny, jako je tomu v Souborném katalogu ČR?</a></p>
    </li>
    <li>
        <p><a href="#7">Jak je to s financováním? Co knihovnu stojí zapojení do portálu?</a></p>
    </li>
    <li>
        <p><a href="#8">Mohou se zapojit knihovny bez právní subjektivity?</a></p>
    </li>
    <li>
        <p><a href="#9">Jak se o portálu dozví veřejnost? Existují nějaké propagační materiály pro Knihovny.cz?</a></p>
    </li>
    <li>
        <p><a href="#10">Jak funguje slučování (deduplikace) záznamů? Proč nestačí slučovat záznamy podle jednoznačných identifikátorů typu ISBN?</a></p>
    </li>
    <li>
        <p><a href="#11">Lze na portálu Knihovny.cz stahovat záznamy přes Z39.50?</a></p>
    </li>
</ol>

<hr />

<p>&nbsp;</p>

<ol>
    <li>
        <h4><a id="1" name="1">K čemu může být portál Knihovny.cz užitečný pro naše čtenáře?</a></h4>

        <p><strong>Knihovny.cz mohou čtenářům pomoci v situacích, kdy jejich potřeby přesahují možnosti lokálního OPACu, tzn. nenajdou v něm dokumenty či informace, které hledají.</strong> Na portálu Knihovny.cz mohou tito uživatelé prohledávat nejen záznamy ostatních zapojených knihoven, ale i neknihovní zdroje jako např. článkové a oborové bibliografie, autoritní soubory, legislativní dokumenty, patenty a normy. Pro tyto účely můžete na své stránky umístit vyhledávací řádek Knihoven.cz vložením kódu, který je dostupný <a href="../../../Portal/Page/materialy-a-nastroje-pro-knihovny#iframe" target="_blank">zde</a>.</p>

        <p>Významnou přidanou hodnotou portálu je pak možnost vyhledávání v indexu "Zahraniční zdroje", který obsahuje kromě licencovaných zdrojů i odkazy na řadu volně dostupných dokumentů.</p>

        <p>Portál Knihovny.cz je také obzvláště přínosný pro <strong>uživatele, kteří jsou registrováni ve více knihovnách</strong>. Tito uživatelé totiž mohou využít funkci <strong>propojování identit</strong> a mít tak přehled o platnosti svých čtenářských průkazů, výpůjčkách, poplatcích, objednávkách a rezervacích ve všech knihovnách, které navštěvují.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="2" name="2">Zachová si knihovna svou identitu po zapojení do portálu? Nezaujme portál funkce jejího katalogu a knihovního systému?</a></h4>

        <p><strong>Jedinečnost zapojené knihovny a užitečnost jejích webových stránek a knihovního systému zůstane zachována.</strong> S informačními zdroji Vaší knihovny se však budou moci jednodušeji seznámit i takoví uživatelé portálu, kteří Váš web běžně nenavštěvují - ať už proto, že nejsou místní nebo nemají představu o tom, co u Vás mohou najít.</p>
        
        <p>Portál Knihovny.cz si neklade za cíl nahradit OPACy zapojených knihoven, může však sloužit jako jejich nadstavba pro naplnění širších informačních potřeb Vašich uživatelů. Na své webové stránky také můžete umístit <a href="../../../Portal/Page/materialy-a-nastroje-pro-knihovny#iframe" target="_blank">vyhledávací řádek Knihovny.cz</a>, který umožní čtenářům prohledávání všech zdrojů zapojených do portálu - způsob integrace tohoto prvku je zcela na Vás.</p>

        <!--
        <p>Knihovny s menší mírou specifických požadavků a nastavení můžou <strong>postupem času využívat portál jako náhradu modulu katalog (OPAC)</strong> svého knihovního systému. <strong>Portál však v současné době není vyvíjen tak, aby mohl nahradit další klíčové části knihovních systémů (akvizice, katalogizace, výpůjční systém...).</strong> Více o funkcích portálu se dočtete <a href="../../../Portal/Page/o-portalu">zde</a>.</p>
        -->
        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="3" name="3">Údaje o naší knihovně v adresáři knihoven jsou neúplné či chybné. Bude tento stav napraven?</a></h4>

        <p>Adresář knihoven <strong>přebírá data z&nbsp;<a href="http://aleph.nkp.cz/F/?func=file&amp;file_name=find-a&amp;local_base=adr" rel="noopener" target="_blank">báze ADR</a></strong>&nbsp;spravované Národní knihovnou ČR - rozsah informací o knihovně je tedy stanoven možnostmi&nbsp;<a href="http://aleph.nkp.cz/F/?func=file&amp;file_name=find-a&amp;local_base=adr" rel="noopener noreferrer" target="_blank">báze ADR</a>.</p>

        <p>Prosíme Vás, abyste si v případě neúplných či chybných údajů o Vaší knihovně nejprve zkotrolovali svůj úplný záznam v&nbsp;<a href="http://aleph.nkp.cz/F/?func=file&amp;file_name=find-a&amp;local_base=adr" rel="noopener" target="_blank">bázi ADR</a>. Návod na jeho online aktualizaci najdete&nbsp;<a href="http://www.caslin.cz/caslin/spoluprace/jak-prispivat-do-sk-cr/spoluprace-se-sk-cr/on-line-aktualizace-dat-v-bazi-adr" rel="noopener" target="_blank">zde</a>.</p>

        <p>Pokud máte záznam v bázi ADR v pořádku, ale na našem portálu se přesto nezobrazuje správně, můžete se na nás obrátit prostřednictvím&nbsp;<a href="../../Portal/Feedback" rel="noopener" target="_blank">formuláře zpětné vazby</a>&nbsp;a my Vám co nejdříve odpovíme.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="4" name="4">Jaký je rozdíl mezi portálem Knihovny.cz a Souborným katalogem ČR?</a></h4>
        <!--Permalink, neměnit číslo otázky. -->

        <p>Účel i podstata fungování SK ČR a portálu Knihovny.cz se liší. <strong>Portál Knihovny.cz sklízí všechny záznamy zapojených knihoven</strong> v jakékoliv kvalitě <strong>a zároveň zprostředkuje služby, které jsou na ně navázané</strong> (údaje o dostupnosti jednotek, rezervace, objednávky...). Souborný katalog také vyhledá dokument a ukáže, které zapojené knihovny jej vlastní, ale neumožňuje dokument objednat nebo rezervovat - k tomu je nutné navštívit OPAC konkrétní knihovny.&nbsp;<strong>Na rozdíl od SK ČR vidí čtenáři na portálu Knihovny.cz bibliografické záznamy jednotlivých knihoven v původní podobě.</strong>&nbsp;</p>

        <p><strong>SK ČR se soustředí především na vysokou kvalitu knihovních záznamů</strong> - vzhledem těmto nárokům tedy <strong>nemusí obsahovat kompletní katalogy zapojených knihoven</strong>. Z toho však vyplývá i větší podíl úspěšně deduplikovaných záznamů v SK ČR - přejímání méně kvalitních záznamů s sebou totiž přináší mimo jiné i vyšší míru duplicit.</p>

        <p><strong>Na Knihovnách.cz najdete i záznamy ze Souborného katalogu</strong> pro ty knihovny, které přispívají do SK ČR, ale nejsou zapojeny do portálu Knihovny.cz. <strong>Souborný katalog je využíván zejména knihovníky, zatímco Knihovny.cz cílí především na čtenáře</strong>, kteří upřednostní jednodušší uživatelské prostředí.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="5" name="5">Jaký je rozdíl mezi portálem Knihovny.cz a Jednotnou informační bránou? Jaká je budoucnost JIB a oborových bran?</a></h4>
        <!--Permalink, neměnit číslo otázky. -->

        <p><strong>Na rozdíl od portálu Knihovny.cz, nejsou zdroje v JIB integrovány v jednom indexu, ale jsou paralelně prohledávány</strong> - z toho vyplývá delší odezva na uživatelův dotaz, ale i jednodušší zapojování zdrojů. JIB zároveň plní funkci základního linkserveru pro knihovny, které mají obdobné portfolio placených zdrojů a umožňuje přebírání a obohacování záznamů (MarcIt). <strong>Knihovny.cz neprohledávají paralelně, ale fungují jako discovery system - sklízejí záznamy zapojených zdrojů do jediného indexu</strong>, který umožňuje rychlé vyhledávání.</p>

        <p><strong>Portál Knihovny.cz bude souběžně koexistovat s JIB tak dlouho, dokud postupně nenahradí její funkce.</strong>&nbsp;Jednotná informační brána spolehlivě funguje již 15 let -&nbsp;<strong>nahrazování jejích funkcí bude probíhat velmi pozvolna a citlivě</strong>.&nbsp;</p>

        <p>Tématické <strong>oborové brány budou nadále plnit svůj účel</strong> s tím, že se <strong>postupem času připojí</strong><strong>&nbsp;k portálu</strong>. Portál by tím dosáhne lepšího tematického pokrytí kvalitních zdrojů na internetu a oborové <strong>brány budou moci využívat funkce portálu</strong> (vyhledávání v českých knihovnách, propojení se službami knihoven).</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="6" name="6">Proč není v zobrazení úplného záznamu odkaz, který by uživatele přesměroval do OPACu knihovny, jako je tomu v Souborném katalogu ČR?</a></h4>

        <p>Jedním z hlavních cílů portálu je zprostředkování služeb zapojených knihoven. Souborný katalog zobrazí knihovny, které mají ve svém fondu hledanou publikaci spolu s nejkvalitnějším záznamem, který je v SK ČR k dispozici. Na portálu Knihovny.cz zůstávají viditelné záznamy ze všech zapojených knihoven spolu s údaji o dostupnosti knihovních jednotek a možností objednání či rezervace publikace v dané knihovně. <strong>Portál tedy uživateli umožňuje zjistit tytéž informace a provést tytéž úkony&nbsp;jako&nbsp;v OPACu zapojené&nbsp;knihovny.&nbsp;Proto nejsou nutné odkazy do jednotlivých katalogů.</strong></p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="7" name="7">Jak je to s financováním? Co knihovnu stojí zapojení do portálu?</a></h4>

        <p><strong>Za samotné zapojení do&nbsp;portálu se nic neplatí.</strong> Je však možné, že vzniknou náklady spojené s nutností splnit technické podmínky pro zapojení, aby bylo možné posílat data na portál (může být nutné dodatečně zakoupit OAI provider pro sklízení dat nebo NCIP responder pro zprostředkování služeb a získávání údajů o dostupnosti jednotek). Více o podmínkách zapojení si přečtete <a href="../../../Portal/Page/jak-se-zapojit">zde</a>.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="8" name="8">Mohou se zapojit knihovny bez právní subjektivity?</a></h4>

        <p>Při zapojení do portálu je nutné podepsat <strong><a href="https://drive.google.com/uc?export=download&id=0BybfmRyCKVJ4NDJUQzdYWXBSS00" rel="noopener noreferrer" target="_blank">Dodatek o přistoupení</a></strong>. Tento dokument musí být <strong>podepsán statutárním zástupcem organizace, která má právní subjektivitu</strong>. V některých případech je to tedy například zástupce obce či města nebo univerzitní kvestor, kdo dodatek o přistoupení podepíše. Knihovny bez právní subjektivity se tedy bez problémů mohou zapojovat.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="9" name="9">Jak se o portálu dozví veřejnost? Existují nějaké propagační materiály pro Knihovny.cz?</a></h4>

        <p>Veřejnost byla informována médii o novém portálu koncem října 2016, při jeho spuštění (odkazy na reportáže a články o portálu najdete <a href="../../../Portal/Page/pro-media#mediawrote">zde</a>). Další medializace portálu je plánována s rozšiřováním nabídky služeb (MVS, centrální index).</p>

        <p>Do zapojených knihoven byly distribuovány plakáty a záložky v době otevření portálu pro veřejnost. Knihovny, které by měly zájem o propagaci portálu u &nbsp;svých čtenářů, můžou využít materiály dostupné <a href="../../../Portal/Page/materialy-pro-knihovny">zde</a>.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="10" name="10">Jak funguje slučování (deduplikace) záznamů? Proč nestačí slučovat záznamy podle jednoznačných identifikátorů typu ISBN?</a></h4>

        <p>Deduplikace je složitý <strong>proces porovnávání a následného seskupování záznamů z různých institucí, které popisují tentýž dokument</strong>. Aby bylo dosažené maximálního úspěchu, provádí se postupně řada kroků, které se pokouší spojit záznamy podle různých kritérií. Bohužel <strong>není možné záznamy deduplikovat pouze pomocí identifikačních čísel jako je ISBN, ISSN nebo ČNB, protože se tyto údaje nevyskytují ve všech sklizených záznamech nebo mohou být uvedeny chybně</strong>. Proto se bere v potaz i autor, titul, rok vydání, typ dokumentu a další parametry. Proces deduplikace je plně automatizovaný a není možné, aby do něj vstupovaly jakékoliv manuální zásahy. Deduplikační algoritmy jsou průběžně optimalizovány, avšak jejich <strong>úspěšnost závisí především na kvalitě sklízených záznamů</strong>.</p>

        <p><a href="#up">Nahoru</a></p>
        <p>&nbsp;</p>
    </li>
    <li>
        <h4><a id="12" name="12">Lze na portálu Knihovny.cz stahovat záznamy přes Z39.50?</a></h4>

        <p>Ano, z portálu Knihovny.cz lze přebírat záznamy prostřednictvím třech předem připravených obecných profilů nebo pomocí individuálního profilu, který můžeme pro Vaši knihovnu vytvořit na vyžádání. <strong>Informace o dostupných profilech a odkaz na formulář se žádostí o vlastní profil najdete <a href="../../../Portal/Page/materialy-a-nastroje-pro-knihovny#z39-50" target="_blank">zde</a>.</strong></p>

        <p><a href="#up">Nahoru</a></p>
        <p>&nbsp;</p>
    </li>
</ol>
<p><strong>Další často kladené dotazy, které můžou zajímat čtenáře i knihovníky, najdete <a href="../../../Portal/Page/faq">zde</a>.</strong></p>