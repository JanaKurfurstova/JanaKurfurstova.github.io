<h2 dir="ltr"><strong>Newsletter 17/02</strong></h2>

<p>&nbsp;</p>

<p dir="ltr" style="text-align:justify"><span style="background-color:transparent">Za posledního půl roku došlo na portále Knihovny.cz k několika výrazným událostem, které přinášejí uživatelům zejména rozsáhlejší možnosti vyhledávání, ať už v zahraničních, tak v národních zdrojích.</span></p>

<p>&nbsp;</p>

<h2 dir="ltr" style="text-align:justify"><strong>Zapojení centrálního indexu</strong></h2>

<ul>
	<li dir="ltr" style="list-style-type:disc">
	<p dir="ltr" style="text-align:justify"><strong>Centrální index </strong><span style="background-color:transparent">je rozsáhlá vyhledávací databáze, která obsahuje informace (metadata) o milionech dokumentů od desítek tisíc poskytovatelů nejrůznějších elektronických informačních zdrojů. Jedna se zejména </span><strong>o časopisy a články</strong><span style="background-color:transparent"> vydávané předními zahraničními vydavateli, oborové databáze, knihy, repozitáře typu open access apod. Výběrové řízení na dodavatele indexu pro nadcházející období vyhrála </span><strong>firma EBSCO se službou EDS </strong><span style="background-color:transparent">(EBSCO Discovery Service). </span></p>
	</li>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Samotné vyhledávání i výsledky jsou v lokálním a centrálním indexu zobrazovány odděleně a uživatel má možnost mezi oběma indexy přepínat. Pro lepší orientaci byly tyto indexy označeny jako </span><a href="../../../Search/Results/?database=Solr&amp;type0%5B%5D=AllFields&amp;sort=relevance&amp;bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;limit=20&amp;page=1" rel="noopener" style="text-decoration-line: none;" target="_blank"><strong>Národní zdroje</strong></a><strong> (lokální index) </strong><span style="background-color:transparent">a </span><a href="../../../Search/Results/?database=EDS&amp;type0%5B%5D=AllFields&amp;sort=relevance&amp;bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;limit=20&amp;page=1" rel="noopener" style="text-decoration-line: none;" target="_blank"><strong>Zahraniční zdroje (centrální index)</strong><span style="background-color:transparent; color:#1155cc">.</span></a></p>
	</li>
</ul>

<p><br />
&nbsp;</p>

<p dir="ltr"><span style="background-color:transparent"><span style="background-color:transparent"><img alt="ci.JPG" src="https://lh5.googleusercontent.com/qW63a0oNbugnJPj-k1PV5lEK_2PsFWSXvyMqhd5SEy7rZ4VDQRt1UOEDS1Z9nGIzFAsp5HfAsSeLZvAuUZ2gGaZpfVDZLVap6CMfXycwRd4Vgq4-gtNC_8gq36nQPyAyfgJPf7pm" style="border:none; display:block; height:448px; margin-left:auto; margin-right:auto; transform:rotate(0rad); width:640px" /></span></span></p>

<p><br />
&nbsp;</p>

<ul>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Vyhledávání ve zdrojích je možné omezit na dokumenty </span><strong>s existujícím plným textem</strong><span style="background-color:transparent">, </span><strong>recenzované dokumenty</strong><span style="background-color:transparent"> anebo je také možné vyhledávat dotaz </span><strong>přímo v plných textech</strong><span style="background-color:transparent">. Při hledání plných textů je část z nich dostupná komukoliv, ale zároveň je potřeba vzít v potaz skutečnost, že mnoho dokumentů je v plném textu přístupných jen pro zaregistrované čtenáře konkrétní knihovny, která má zdroj předplacený nebo je možné, že plný text existuje, ale žádná ze zapojených knihoven k němu v tuto chvíli přístup předplacený nemá. </span></p>
	</li>
</ul>

<p><br />
&nbsp;</p>

<h2 dir="ltr" style="text-align:justify"><strong>Zapojení TDKIV</strong></h2>

<ul>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Do portálu Knihovny.cz je nově také přidána </span><a href="http://tdkiv.nkp.cz/" style="text-decoration-line: none;"><strong>Česká terminologická databáze knihovnictví a informační vědy (TDKIV)</strong></a><span style="background-color:transparent">. Ta obsahuje cca 3200 zpracovaných hesel (celkem 4900 termínů včetně ekvivalentů), které reprezentují všechny podstatné oblasti knihovnictví a informační vědy a souvisejících disciplín. Pokud uživatel zadá do vyhledávacího řádku heslo z oblasti knihovnictví a informační vědy, na první místě se mu ukáže jeho definice dle TDKIV.</span></p>
	</li>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Jedná se o první slovník tohoto typu, na kterém zapojení testujeme. Postupně budeme přidávat další výkladové slovníky. </span></p>
	</li>
</ul>

<h2>&nbsp;<img alt="tdkiv.JPG" src="https://lh4.googleusercontent.com/AyEzkPKWPKq1mRHC1-Xli3b2yxUo5l1L9GUX-wIXz_CeQXQIDpng6OIVXGOYFnuQ5T38oVeAn9fSwkQ4H_GBOthM3WIecIzcaqZCj24ctDWnSbk_c_kQRNuiRNn37s5kQxcDqEUM" style="background-color:transparent; border:none; display:block; height:452px; margin-left:auto; margin-right:auto; transform:rotate(0rad); white-space:pre-wrap; width:680px" /><br />
&nbsp;</h2>

<h3 dir="ltr" style="text-align:justify"><strong>Nově zapojené knihovny - Chodov, Opava a Přerov</strong></h3>

<p>&nbsp;</p>

<p dir="ltr" style="text-align:justify"><span style="background-color:transparent">Během léta 2017 se podařilo technicky zajistit připojení třech dalších knihoven, jedná se o </span><a href="http://www.knihovnachodov.cz/" style="text-decoration-line: none;"><strong>Městskou knihovnu Chodov</strong></a><span style="background-color:transparent"> (knihovní systém Tritius), </span><a href="http://kpbo.cz/" style="text-decoration-line: none;"><strong>Knihovnu Petra Bezruče v Opavě</strong></a><span style="background-color:transparent"> (knihovní systém Clavius) a </span><a href="http://www.knihovnaprerov.cz/" style="text-decoration-line: none;"><strong>Městskou knihovnu v Přerově</strong></a><span style="background-color:transparent"> (knihovní systém Clavius).</span></p>

<p>&nbsp;</p>

<h3><strong>Městská knihovna Chodov </strong></h3>

<p dir="ltr" style="text-align:justify"><span style="background-color:transparent">Městská knihovna Chodov je první knihovnou s knihovním systémem Tritius, která byla do portálu zapojena. Současně je první zapojenou knihovnou z Karlovarského kraje. Ředitelky Měk Chodov Hany Nemčičové jsme se zeptali: </span></p>

<p dir="ltr" style="text-align:justify">&nbsp;</p>

<p dir="ltr" style="text-align:justify"><strong>Proč jste se rozhodli zapojit vaši knihovnu do portálu Knihovny.cz?</strong></p>

<p dir="ltr" style="text-align:justify"><em>&bdquo;</em><em>Portál pokládáme za pěkný nástroj pro čtenáře a studenty, který dokáže vzbudit zájem - čtenáři se pak buď obrátí s požadavkem na výpůjčku k nám nebo minimálně budou chtít poradit, jak se dá k požadované knize dostat. To vše je dobrá propagace pro knihovnu a knihovny obecně, hlavně směrem k náročnějším čtenářům, o které také usilujeme&rdquo;.</em></p>

<p dir="ltr" style="text-align:justify">&nbsp;</p>

<p dir="ltr" style="text-align:justify"><strong>Jaké výhody získají vaši čtenáři díky účasti v portálu?</strong></p>

<p dir="ltr" style="text-align:justify"><em>&bdquo;</em><em>Přinese jim širší náhled na dostupnou produkci a předpokládáme, že se zvýší i počet požadavků na meziknihovní výpůjční služby. Portál také pomáhá zvýšit prestiž našeho oboru&ldquo;.</em></p>

<p dir="ltr" style="text-align:justify">&nbsp;</p>

<p dir="ltr" style="text-align:justify"><strong>Jak se vám podařilo vyřešit technické požadavky na zapojení?</strong></p>

<p dir="ltr" style="text-align:justify"><em>&bdquo;</em><em>Vzhledem k novému systému Tritius, který má potřebné komponenty, nebyly žádné další požadavky nebo nároky na připojení. Museli jsme pouze zajistit testování, připravit vzorové situace (např. fiktivního čtenáře s dluhem, rezervací apod.). Naše dotazy, například na službu MojeID, jsme řešili s týmem MZK naprosto bez problémů. V současné době už má čtenář tedy možnost přihlašování se do protálu Knihovny.cz přímo přes Městskou knihovnu Chodov. Ideální by bylo, kdyby už také byla připojená Krajská knihovna Karlovy Vary, řada čtenářů má i tam své konto, a tak by bylo možné prakticky předvést, co je na portálu možné, když se propojí čtenářské účty.&rdquo;</em></p>

<p dir="ltr" style="text-align:justify">&nbsp;</p>

<p dir="ltr" style="text-align:justify"><strong>Využili jste proškolení vašich zaměstnanců v práci s portálem?</strong></p>

<p dir="ltr" style="text-align:justify"><em>&bdquo;</em><em>Proškolení a seznámení zaměstnanců s portálem a následně propagaci na veřejnosti plánujeme, čekali jsme do momentu, kdy budou naše data na portálu vidět, abychom mohli ukázat všem prakticky, jak to funguje. Rozhodně to je krok dobrým směrem&rdquo;.</em></p>

<p>&nbsp;</p>

<h3 dir="ltr" style="text-align:justify"><strong>Knihovna Petra Bezruče v Opavě</strong></h3>

<ul>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Od roku 2002 je knihovna pověřena výkonem regionálních funkcí pro část okresu Opava a patří k velkým městským knihovnám. Knihovna Petra Bezruče v Opavě je veřejná knihovna s univerzálním fondem, kromě knih a periodik má rozsáhlý fond zvukových knih pro nevidomé, má hudební oddělení i videopůjčovnu DVD a Blu-ray. Registrovaní čtenáři si také mohou zapůjčit e-knihy (E-reading a Fraus). </span></p>
	</li>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Kromě základních knihovnických služeb poskytuje knihovna další aktivity, jako jsou referenční služby, kopírovací služby, veřejný přístup na Internet a služby pro nevidomé a zrakově postižené uživatele, autorská čtení, přednášky, knihovnické lekce pro školy a mateřské školy a veřejnost. Registrovaní návštěvníci mají také zdarma přístup na internet ve všech provozech knihovny. &nbsp;Knihovna je zapojena do republikových projektů na podporu dětského čtenářství a informační gramotnosti, zapojuje se do republikových akcí Březen měsíc knihy, Týden knihoven a Noci s Andersenem apod.</span></p>
	</li>
	<li dir="ltr" style="list-style-type:disc">
	<p dir="ltr" style="text-align:justify"><span style="background-color:transparent">Prostory hlavní budovy využívá také pro výstavní činnost, kde představuje zejména fotografickou tvorbu. Knihovna se aktivně zapojuje do akcí města včetně dvou festivalů Další břehy a Bezručova Opava. Knihovnu je možné najít na jedné z nejvýznamnějších budov v Opavě v bývalé Obchodní hospodářské komoře, budova byla 1.7 2017 zapsána jako národní kulturní památka.</span></p>
	</li>
</ul>

<p>&nbsp;</p>

<h3 dir="ltr" style="text-align:justify"><strong>Městská knihovna Přerov </strong></h3>

<p dir="ltr" style="text-align:justify"><span style="background-color:transparent">Městská knihovna v Přerově se do portálu Knihovny.cz zapojila již ke konci roku 2016, jako jedna z prvních městských knihoven. Došlo k podepsání smlouvy a následně byly v návaznosti na získané finanční prostředky z grantového programu Ministerstva kultury ČR VISK3 zakoupeny rozšiřující moduly ke stávajícímu knihovnímu systému Clavius, a to modul NCIP serveru a modul OAI Provideru, umožňující plnohodnotné zapojení do projektu. Do konce roku 2016 proběhlo testovací připojení zkušebních dat do portálu a následné &bdquo;sklizení&ldquo; všech katalogizačních záznamů a jejich připojení k centrální databázi. V roce 2017 pokračovaly další dílčí činnosti na plnohodnotném zapojení Městské knihovny v Přerově do portálu a od léta 2017 již mohou čtenáři přerovské knihovny využívat portál ke správě svých objednávek, výpůjček a rezervací. </span></p>

<p dir="ltr" style="text-align:justify">&nbsp;</p>

<p dir="ltr"><span style="background-color:transparent"><img alt="přerov.JPG" src="https://lh3.googleusercontent.com/jCdr0hma4zBEFWlJ2IkovyMc0s7HAJ5DWANbrSFGPoxHBqmEBgbs3-SMyvelCvx_P40EKjx-wVhpBOaNLOH5bGgnuTSzYJ1a85f-StiuzvRE6PNIvoMmwEKv1ZfHB1sDZmcFP5gw" style="border:none; display:block; height:497px; margin-left:auto; margin-right:auto; transform:rotate(0rad); width:710px" /></span></p>

<p><br />
&nbsp;</p>

<p>------------------------------------------------------------------------------------------------------------------------------------</p>

<h2 dir="ltr"><strong>Newsletter 2017/01</strong></h2>

<p>&nbsp;</p>

<p dir="ltr"><span style="background-color:#ffffff; color:#333333">Centrální portál knihoven Knihovny.cz byl uveden do provozu 26. října 2016. Od té chvíle můžete jeho prostřednictvím vyhledávat dokumenty z více než dvaceti zapojených knihoven a zdrojů. Během čtyř měsíců, které od ostrého spuštění uplynuly, jsme na základě vaší zpětné vazby uskutečnili desítky větších či menších úprav a zlepšení. </span></p>

<p>&nbsp;</p>

<p dir="ltr"><strong>Které jsou pro naše uživatele ty nejzásadnější?</strong></p>

<p>&nbsp;</p>

<ul>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Vylepšili jsme řazení a zobrazení výsledků dotazů.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Přidali jsme další pravidla, podle kterých rozpoznáváme, které záznamy se mají spojit během </span><strong>deduplikace</strong><span style="background-color:#ffffff; color:#333333">.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Nově jsme do portálu zařadili <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4YwDg1g-gJgpgFziJMoDMD2AnAtgQwQ3xESgGcFspcA3ALgCIBGAegAUBBAFQFEA5bgGUOPAcNaMAPqEixEyVBhwEi6EmUrU6TNlz6CR-8VE7t2AGQCSAYR5WA8vxHTZ0eEhRw0WPIWKkRFo0DCyiBhIAqtxW1twAmlAAsg4AIrwWLkA...&amp;limit=10&amp;sort=relevance&amp;page=1" rel="noopener noreferrer" target="_blank">patenty</a></span><span style="background-color:#ffffff; color:#333333"> a <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4YwDg1g-gJgpgFziJMoDMD2AnAtgQwQ3xESgGcFspcA3ALgCIBGAegBkBRAcQEkBldgEEAKrwBqnVgHkASgBFeAOSFKAwp36tGAH1CRYiZKgw4CRdCTKVqdJmy59BoiVOEB1Lbv3R4SFHBoWHiExKRENjQMLBw8AsJikqxq0gCyqQCqSrxqLtJK2nrgvkYBQWahluEUVFH2sU4Jrqzc0pKySqmcSiJQcvKcsl5FBn7GgaYhFlYRtXYxjvEuSQBiyopK3IU-hv4mweZh1nPRDnHOiW5CnlAinAAaItvFu-PlU0eztqcNS5essk00nYGTE-WGOzGZUmhyqx2-9UWF2aSmkYg0z1GpX2FWm1Ui8zOjWWUk4ihEcl4QnYmJKewmB0qMxqCIW5yaSS6Qn4GUBEJeUJxHzhXzqbOJ_xSSn4YhEoN4-WpUA8_Kx9PesOZBJ-SI5UgGagECultNe0MZePhYqJf2agO4GSa4NNgoZuM-LOtv2RSQNgM0LuxbuFWpOiPZJNYQm4_q6PVVdLeMKZ-LD4ttSQACrJlIbM1wE2ahZrU6ybT6pCJAS4A94BUGNSmrYTvXrWIpAWpLoXXY3LaKW7rIw7eAN2MpayNE-b3SLPYOI_9-N1RJwoFyeXzA-rk_35zrF3bHbWgA&amp;limit=10&amp;sort=relevance&amp;page=1" rel="noopener noreferrer" target="_blank">legislativní dokumenty</a></span><span style="background-color:#ffffff; color:#333333"> (zákony, vyhlášky apod.). Vyhledávání v nich je možné přes fasetu Typ dokumentu v levé liště. U patentů se v úplném záznamu zobrazí i </span><strong>mezinárodní patentové třídění</strong><span style="background-color:#ffffff; color:#333333">. </span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Ze složek <a href="pro-media" rel="noopener noreferrer" target="_blank">Pro média</a></span><span style="background-color:#ffffff; color:#333333"> a <a href="materialy-pro-knihovny" rel="noopener noreferrer" target="_blank">Materiály pro knihovny</a></span><span style="background-color:#ffffff; color:#333333"> v patičce stránky si můžete volně stáhnout loga, články, atd. </span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Do portálu je nyní možné se</span><strong> plnohodnotně přihlásit</strong><span style="background-color:#ffffff; color:#333333"> pouze účtem z knihoven, ve kterých máte registraci. Ponechána je i možnost přihlášení prostřednictvím účtů sociálních sítí a přes mojeID.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Ve fasetě Typ dokumentu jsme rozdělili položku E-zdroje na <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4YwDg1g-gJgpgFziJMoDMD2AnAtgQwQ3xESgGcFspcA3ALgCIBGAegHkAVACQFEAlVgGF2AWQAKAVU4CoQgIL9-ASQGtGQA&amp;limit=10&amp;sort=relevance&amp;page=1" rel="noopener noreferrer" target="_blank">počítačové nosiče</a></span><span style="background-color:#ffffff; color:#333333"> (DVD, CD apod.) a <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4Gw9gxghiD6DOAXKiCu8Cm9YDMoQ0QUQCdYBbANwC4AiARgHowA7EASxY0dRYGsWYAO4tGtAD6hIMYinRZc-QsTJU6TVhy7M2nbhKnQ4SOZmx4CRJKpoMdW7gAcSYRBghuAJmKA&amp;limit=10&amp;sort=relevance&amp;page=1" rel="noopener noreferrer" target="_blank">online</a></span><span style="background-color:#ffffff; color:#333333"> (plný text dostupný přes internet).</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Přes fasetu </span><strong>Autor </strong><span style="background-color:#ffffff; color:#333333">(v levém sloupci) můžete nově filtrovat pouze </span><strong>personální autory </strong><span style="background-color:#ffffff; color:#333333">(osoby)</span><strong>,</strong><span style="background-color:#ffffff; color:#333333"> ne korporace nebo akce. Pokud vyhledáváte dokument, jehož původcem je </span><strong>korporace nebo akce</strong><span style="background-color:#ffffff; color:#333333">, můžete použít Pokročilé vyhledávání a vyhledávací řádek Autor, korporace, akce. </span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Při hledání <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4YwDg1g-gJgpgFziJMoDMD2AnAtgQwQ3xESgGcFspcA3ALgCIAGAegFkBBABQGVXGQA&amp;limit=10&amp;sort=relevance&amp;page=1" rel="noopener noreferrer" target="_blank">mapy</a></span><span style="background-color:#ffffff; color:#333333"> se v úplném záznamu dokumentu zobrazí i její </span><strong>měřítko</strong><span style="background-color:#ffffff; color:#333333">.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Pokud má hledaný dokument svůj <a href="../../../Search/Results/?bool0%5B%5D=AND&amp;type0%5B%5D=AllFields&amp;lookfor0%5B%5D=&amp;join=AND&amp;searchTypeTemplate=basic&amp;filter=H4Gw9gxghiD6CWA7AzgF3qgrusjYDMoIBTVWNAJ1gFsA3ALgCIBGAegHlUALYi5VgMIBBAMoAZAJIA5VoyA.&amp;limit=10&amp;sort=relevance&amp;page=1" rel="noopener noreferrer" target="_blank">záznam v Souborném katalogu ČR</a></span><strong>,</strong><span style="background-color:#ffffff; color:#333333"> můžete si nyní pomocí odkazu na knihovní katalog ověřit jeho dostupnost i v knihovnách, které zatím do CPK zapojeny nejsou.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Faseta Typ dokumentů nyní zobrazuje</span><strong> počty konkrétních dokumentů.</strong></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Ikonka </span><strong>&gt;</strong><span style="background-color:#ffffff; color:#333333"> u jednotlivých faset se po najetí myší změní na ikonku </span><strong>˅</strong><span style="background-color:#ffffff; color:#333333">, která ukazuje na možnost rozkliknutí fasety.</span></p>
	</li>
</ul>

<p><br />
<strong>Vyhledávání </strong></p>

<p dir="ltr"><span style="background-color:#ffffff; color:#333333">Největší pozornost jsme věnovali úpravám vyhledávání, a to zejména relevanci a upřednostnění přesné shody. Co to znamená?</span></p>

<p>&nbsp;</p>

<ul>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Pokud nyní zadáte do hlavního vyhledávacího okna víceslovný dotaz (např. název knihy), tak v případě, že se trefíte do přesného hlavního názvu požadovaného dokumentu, objeví se vám tento dokument na prvním místě ve vyhledaných záznamech, aniž byste ho vyhledávali jako frázi (v uvozovkách).</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Další podstatná změna je i ve vyhledávání autora. Pokud do vyhledávacího okna vepíšete přesně jeho </span><strong>jméno a příjmení </strong><span style="background-color:#ffffff; color:#333333">(ne opačně!), primárně se vám vyhledají a zobrazí publikace a články, které autor sám napsal, eventuálně rozhovory s ním. A teprve následně budou vyhledány knihy o něm samém, které napsal někdo jiný.</span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Víte, že vyhledávání funguje i </span><strong>v plných textech nebo obsazích</strong><span style="background-color:#ffffff; color:#333333">? Pokud se dokument zobrazil ve výsledcích vyhledávání díky tomu, že jeho plný text nebo obsah zahrnuje požadovaný výraz, je to ve výsledcích vyhledávání zřetelně označeno (poznámkou </span><strong>nalezeno v plném textu </strong><span style="background-color:#ffffff; color:#333333">nebo </span><strong>nalezeno v obsahu</strong><span style="background-color:#ffffff; color:#333333">). </span></p>
	</li>
	<li dir="ltr" style="list-style-type:disc">
	<p dir="ltr"><span style="background-color:#ffffff; color:#333333">Při zadání vyhledávácího dotazu se vám našeptávač snaží poradit v kategoriích Název, Autor nebo Téma. Výsledky vyhledávání jsou při vybrání kategorie dle nich omezeny.</span></p>
	</li>
</ul>

<p><br />
&nbsp;</p>

<p dir="ltr"><strong>Portál stále upravujeme a vylepšujeme a přitom pracujeme s obrovským množstvím dat a záznamů. </strong></p>

<p dir="ltr"><strong>Kvalita výstupních dat je přímo úměrná kvalitě dat vstupních!</strong></p>

<h4><br />
K odběru newsletteru se můžete přihlásit&nbsp;<a href="https://docs.google.com/a/mzk.cz/forms/d/e/1FAIpQLSejdT3eCgiLo1KkfjngnpdAR19pNwhebyPDoKiqIa2yGEz_NQ/viewform" rel="noopener noreferrer" target="_blank">zde</a>.</h4>
