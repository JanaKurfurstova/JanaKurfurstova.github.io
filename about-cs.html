<p>Portál Knihovny.cz poskytuje <strong>jednotný přístup ke službám českých a moravských knihoven</strong> - komukoliv, odkudkoliv a kdykoliv. Na našem portálu můžete <strong>prohledávat katalogy všech zapojených knihoven</strong> z jediného vyhledávacího řádku.</p>

<p>Česká republika se může pyšnit nejhustější sítí veřejných knihoven v Evropské unii a naše úsilí směřuje k tomu, aby se Knihovny.cz staly bránou do většiny z nich (výčet institucí, které jsou nyní součástí projektu, najdete <a href="zapojene-knihovny-a-zdroje">zde</a>).</p>

<p>Knihovny.cz mají ambici stát se Vaším <strong>každodenním nástrojem pro vyhledávání spolehlivých informací</strong> a prostředníkem pro jejich získání.</p>

<ul style="list-style-type:none">
	<li><a href="#Funkce">Funkce dostupné na portálu Knihovny.cz</a></li>
	<li><a href="#Pripravujeme">Připravované funkce</a></li>
	<li><a href="#Zabezpeceni">Zabezpečení portálu</a></li>
	<li><a href="#Kontext">Kontext</a></li>
</ul>

<p>Více informací o projektu včetně projektových plánu a dalších dokumentů je dostupných <a href="../../../Portal/Page/vice-o-projektu-knihovnycz">zde</a>.</p>

<h2><strong>Knihovny.cz v současnosti nabízí tyto možnosti:</strong></h2>

<h3><strong>U všech zapojených knihoven:</strong></h3>

<p>Usilujeme o to, abyste mohli provádět tytéž úkony, které umožňují systémy jednotlivých knihoven, tedy:</p>

<ul>
	<li><strong>Vyhledávání publikací</strong> v knihovních katalozích</li>
	<li><strong>Půjčování, rezervace, objednávání</strong> ze skladu, <strong>prodlužování výpůjček</strong> atd.</li>
	<li><strong>Přehled o výpůjčkách</strong>, poplatcích a délce platnosti registrace čtenáře</li>
</ul>

<h3><strong>U některých zapojených knihoven je taky možné:</strong></h3>

<ul>
	<li>Provedení <strong>on-line registrace</strong>, předregistrace nebo vzdálené registrace (více <a href="../../../Portal/Page/moznosti-prihlaseni-a-registrace">zde</a>)</li>
	<li><strong>Zaplacení poplatků</strong> a pokut</li>
	<li><strong>Fulltextové vyhledávání v elektronických zdrojích</strong> knihovny</li>
	<li>Stahování a další způsoby užití dokumentů z elektronických informačních zdrojů</li>
</ul>

<h3><strong>Co máme navíc:</strong></h3>

<ul>
	<li>Možnost <strong>propojení identit</strong> z knihoven, v nichž je uživatel již registrován</li>
	<li>Z toho plynoucí výhody, které spočívají v uživatelském komfortu <strong>přístupu ke službám různých knihoven z jediného rozhraní</strong></li>
	<li>Nástroje pro <strong>správu oblíbených titulů, ukládání často používaných vyhledávacích dotazů</strong>, odebírání novinek RSS kanály...</li>
	<li><strong>Citace</strong> ve volitelných bibliografických standardech</li>
	<li>Sledování knižních <strong>trendů</strong>, čtenářské <strong>inspirace</strong>, <strong>komentáře</strong> uživatelů...</li>
	<li><strong>Adresář českých knihoven</strong></li>
	<li>Průběžně rozšiřovaná nabídka přístupu k <strong>neknihovním e-zdrojům</strong></li>
	<li><strong>Centrální index&nbsp;&quot;Zahraniční zdroje&quot;</strong>, který je cestou ke kvalitním vědeckým časopisům, oborovým databázím a dalším elektronickým zdrojům z celého světa</li>
</ul>

<h2><strong>Chystáme pro Vás:</strong></h2>

<ul>
	<li><strong>Meziknihovní výpůjční službu</strong>, s níž se budete moci dostat i k publikacím, které se nenacházejí ve fondech knihoven z Vašeho okolí; vývoj služby je v řešení <a href="https://www.techlib.cz/cs/" rel="noopener noreferrer" target="_blank">Národní technické knihovny</a></li>
	<li><strong>Službu dodávání dokumentů</strong>, která Vám umožní objednat si jednorázové či trvalé zasílání článků a dalších dokumentů v elektronické i tištěné podobě; vývoj služby je v řešení <a href="https://www.techlib.cz/cs/" rel="noopener noreferrer" target="_blank">Národní technické knihovny</a></li>
	<li><strong>Zapojení dalších knihoven</strong> - ústřední vizí celého projektu je portál, kterým by bylo možno přistupovat ke službám většiny institucí z husté sítě knihoven v ČR - využitelnost portálu poroste přímo úměrně s počtem zúčastněných knihoven</li>
	<li>Nepřestáváme se soustavnou optimalizací vyhledávacích funkcí, přizpůsobováním designu uživatelskému pohodlí a vyvíjením dalších inovací&hellip;</li>
</ul>

<h2><strong>Zabezpečení portálu</strong></h2>

<p>Při vývoji portálu je kladen značný důraz na bezpečnost dat. Portál neshromažďuje údaje o uživatelích, jejich výpůjčkách či finančních transakcích s knihovnou. Při přihlášení ověřuje identitu prostřednictvím knihovny, přes kterou se uživatel hlásí. Pro zajištění bezpečnosti přihlašování apod. je proto rozhodující také zabezpečení webu a přihlašování na straně zapojených knihoven. Komunikace uživatele s portálem od fáze přihlášení probíhá na zabezpečeném protokolu HTTPS a je tak chráněná proti zneužití.</p>

<h2><strong>Kontext</strong></h2>

<p>Portál Knihovny.cz je projekt, který vychází z <a href="http://ukr.knihovna.cz/koncepce-rozvoje-knihoven-cr-na-leta-2011-2015-/" rel="noopener noreferrer" target="_blank">Koncepce rozvoje knihoven ČR na léta 2011 - 2015</a> a je ukotven v i současné <a href="http://files.ukr.knihovna.cz/200000226-bbd23bcca2/Koncepce.pdf" rel="noopener noreferrer" target="_blank">Koncepci rozvoje knihoven v ČR na léta 2017 - 2020</a>. Organizační záležitosti portálu nyní zajišťuje <a href="http://www.sdruk.cz/" rel="noopener noreferrer" target="_blank">SDRUK</a> (Sdružení knihoven ČR). Centrální portál knihoven přibližuje celé české knihovnictví trendu, který je patrný v západní Evropě. Ať už se jedná o finské portály <a href="https://finna.fi/" rel="noopener noreferrer" target="_blank">Finna.fi</a>, systém <a href="https://www.swissbib.ch/" rel="noopener noreferrer" target="_blank">Swissbib.ch</a>, dánský <a href="https://bibliotek.dk/da" rel="noopener noreferrer" target="_blank">Bibliotek.dk</a> či nizozemský <a href="http://www.bibliotheek.nl/" rel="noopener noreferrer" target="_blank">Bibliotheek.nl</a>. Všechny tyto projekty mají společný cíl: zjednodušit přístup k informacím a dokumentům a nabídnout fondy knihoven včetně jejich služeb na jednom místě.</p>

<p>Přečtěte si více o <a href="zapojene-knihovny-a-zdroje">knihovnách a zdrojích zapojených</a> do portálu Knihovny.cz nebo o <a href="historie-portalu-knihovnycz">historii</a> portálu.</p>

<p style="text-align:right"><em>Aktualizováno 25. září 2017</em></p>
