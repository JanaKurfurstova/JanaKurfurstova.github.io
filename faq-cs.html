<h2>Často kladené dotazy pro čtenáře</h2>

<ol>
	<li><a href="../../../Portal/Page/faq#1">Nemůžu najít knihovnu v adresáři knihoven. Skutečně se v adresáři nachází?</a></li>
	<li><a href="../../../Portal/Page/faq#2">Řazení výsledků vyhledávání neodpovídá mému očekávání. Hledám např. knihu zadáním jejího názvu a nevidím ji mezi prvními vyhledanými záznamy. Proč tomu tak je?</a></li>
	<li><a href="../../../Portal/Page/faq#3">Na portálu se vyskytuje tatáž publikace vícekrát, i když se jedná o stejné vydání. Proč portál správně nesjednotil všechny záznamy o jediném dokumentu?</a></li>
	<li><a href="../../../Portal/Page/faq#4">Mám potíže s používáním portálu v prohlížeči Internet Explorer...</a></li>
	<li><a href="../../../Portal/Page/faq#5">Existuje mobilní aplikace Knihovny.cz pro Android či iPhone?</a></li>
	<li><a href="../../../Portal/Page/faq#6">Nemůžu na portálu prohledávat katalog knihovny, kterou navštěvuji. Proč tomu tak je?</a></li>
	<li><a href="../../../Portal/Page/faq#7">Zapojí se do portálu Knihovny.cz všechny knihovny v České republice?</a></li>
	<li><a href="../../../Portal/Page/faq#8">Jak je možné se přes portál dostat k volně dostupným plným textům, i když nejsem registrován v zapojené knihovně?</a></li>
	<li><a href="../../../Portal/Page/faq#9">Jsem čtenářem v několika knihovnách a na portál Knihovny.cz jsem se přihlásil účtem jedné z nich. V přehledu &quot;Moje knihovny&quot; nyní vidím své členství v této knihovně a můžu přes portál používat její služby. Proč ale portál sám nepoznal, že jsem registrován i v jiných knihovnách?</a></li>
	<li><a href="../../../Portal/Page/faq#10">K čemu je na portálu Knihovny.cz přihlašování přes Facebook, Google, LinkedIn, MojeID, ORCid nebo GitHub?</a></li>
</ol>

<hr />
<h4>1. Nemůžu najít knihovnu v adresáři knihoven. Skutečně se v adresáři nachází?</h4>

<p>Zkuste, prosím, pozměnit svůj dotaz. Názvy některých knihoven nemusí zcela odpovídat vyhledávanému výrazu (mohou se jmenovat např. jen &quot;Obecní knihovna&quot;).</p>

<p>Pokud nenajdete knihovnu podle jejího očekávaného názvu,&nbsp;<strong>zkuste zadat do vyhledávacího řádku název obce</strong>, kde&nbsp;se hledaná knihovna nachází.</p>

<p><a href="../../../Portal/Page/faq-pro-knihovny#up">Nahoru</a></p>

<h4>2. Řazení výsledků vyhledávání neodpovídá mému očekávání. Hledám např. knihu zadáním jejího názvu a nevidím ji mezi prvními vyhledanými záznamy. Proč tomu tak je?</h4>
<!--
<p><strong>Nastavení řazení výsledků vyhledávání je problematika, na jejímž řešení intenzivně pracujeme a neustále provádíme další vylepšení</strong>. Jedná se o značně <strong>komplikovanou otázku, kterou je třeba řešit formou dohody mezi zapojenými knihovnami</strong>, které se od sebe navzájem velmi výrazně liší. V současnosti tvoří většinu zapojených institucí <strong>velké vědecké knihovny, které mají značně odlišné požadavky na řazení výsledků vyhledávání než knihovny městské a obecní</strong>. Vědecké knihovny kladou důraz především na vyhledávání odborných článků. Zapojeno již máme i několik městských knihoven, které naopak pro své čtenáře upřednostňují vyhledávání knížek. Nalezení optimální cesty pro skloubení zájmů knihoven různých typů a velikostí je jednou z velkých výzev, před kterými jako řešitelé portálu Knihovny.cz stojíme.</p>
-->

<p>Nastavení <strong>řazení výsledků</strong> vyhledávání stále <strong>upravujeme a vylepšujeme podle připomínek zapojených institucí</strong>. Ty zatím tvoří především <strong>vědecké knihovny</strong>, které <strong>kladou důraz na odborné články</strong>. <strong>Městské knihovny</strong> pro své čtenáře naopak <strong>upřednostňují vyhledávání knih</strong> (zejména beletrie). <strong>Výsledné řazení je kompromis.</strong></p>

<p>Pro snazší nalezení toho, co právě hledáte,&nbsp;<strong>je nejlepší použít filtry</strong>&nbsp;z postranního panelu výsledků vyhledávání. Pokud hledáte např. knihu, ve filtru&nbsp;<strong>&quot;Typ dokumentu&quot;</strong>&nbsp;zvolte&nbsp;<strong>&quot;Knihy&quot;</strong>.</p>

<p><a href="../../../Portal/Page/faq-pro-knihovny#up">Nahoru</a></p>

<h4>3. Na portálu se vyskytuje tatáž publikace vícekrát, i když se jedná o stejné vydání. Proč portál správně nesjednotil všechny záznamy o jediném dokumentu?</h4>

<p>Portál sbírá <strong>záznamy o dokumentech z různých institucí o různé kvalitě a úplnosti</strong>. Systém pro odstraňování duplicit rozpozná, že se záznamy z různých knihoven týkají téhož dokumentu, na základě testování shody alespoň jedné z několika sad údajů. <strong>Záleží proto především na kvalitě záznamů, které získáváme z knihoven.</strong> Ke sloučení záznamů nemůže dojít na základě údajů, které jsou nepřesné či zapsané nestandardním způsobem.</p>

<p><a href="../../../Portal/Page/faq-pro-knihovny#up">Nahoru</a></p>

<h4>4. Mám potíže s používáním portálu v prohlížeči Internet Explorer...</h4>

<p>Portál není optimalizovaný pro starší verze Internet Exploreru a v omezené míře funguje ve verzi 11. Problémy se můžou vyskytnout při ukládání oblíbených titulů nebo prohlížení historie vyhledávání u nepřihlášeného uživatele. Obecně doporučujeme portál používat v prohlížeči Google Chrome, Mozilla Firefox, Opera aj.</p>

<p><a href="../../../Portal/Page/faq-pro-knihovny#up">Nahoru</a></p>

<h4>5. Existuje mobilní aplikace Knihovny.cz pro Android či iPhone?</h4>

<p>Aplikace pro portál Knihovny.cz není vytvořena, ale portál je optimalizován pro zobrazování a používání ve webovém prohlížeči na tabletu či v mobilním telefonu.</p>

<p><a href="../../../Portal/Page/faq-pro-knihovny#up">Nahoru</a></p>

<h4>6. Nemůžu na portálu prohledávat katalog knihovny, kterou navštěvuji. Proč tomu tak je?</h4>

<p>Pokud na portálu nemůžete najít publikace z Vaší knihovny a přihlásit se účtem, který používáte ve své knihovně, znamená to, že <strong>knihovna dosud nebyla zapojena do portálu</strong>. Můžete se zeptat ve Vaší knihovně, zda má zapojení do portálu v plánu. Seznam knihoven, které se právě připravují k zapojení, najdete <a href="../../../Portal/Page/zapojene-knihovny-a-zdroje#prepared">zde</a>.</p>

<h4>7. Zapojí se do portálu Knihovny.cz všechny knihovny v České republice?</h4>

<p>Rádi bychom dosáhli zapojení co největšího počtu knihoven. Zapojení každé knihovny je však dobrovolné.</p>

<p><a href="../../../Portal/Page/faq-pro-knihovny#up">Nahoru</a></p>

<h4>8. Jak je možné se přes portál dostat k volně dostupným plným textům, i když nejsem registrován v zapojené knihovně?</h4>

<p>Vyhledávání volně dostupných plných textů funguje přes filtry <strong>v levém panelu ve výsledcích vyhledávání</strong>, kterými vyhledávání dokumentů omezíte na <strong>&quot;Typ výpůjčky&quot; &gt; &quot;Online&quot; &gt; &quot;Dostupné&quot;</strong>. Plné texty knih také snadno najdete také na hlavní stránce ve sloupci&nbsp;<strong>E-knihy ke stažení</strong>.</p>

<p><a href="../../../Portal/Page/faq-pro-knihovny#up">Nahoru</a></p>

<h4>9. Jsem čtenářem v několika knihovnách a na portál Knihovny.cz jsem se přihlásil účtem jedné z nich. V přehledu &quot;Moje knihovny&quot; nyní vidím své členství v této knihovně a můžu přes portál používat její služby. Proč ale portál sám nepoznal, že jsem registrován i v jiných knihovnách?</h4>

<p>Jeden z hlavních přínosů portálu spočívá v jednotném přístupu ke službám zapojených knihoven. <strong>Tuto funkci můžete naplno využít za následujících podmínek:</strong></p>

<ul>
	<li><strong>Knihovny, kde jste zaregistrováni, musí být zapojeny do portálu Knihovny.cz.</strong> Seznam těchto knihoven najdete <a href="../../../Portal/Page/zapojene-knihovny-a-zdroje">zde</a>.</li>
	<li>Abyste měli souběžný přístup ke službám všech zapojených knihoven, v nichž jste čtenářem, <strong>musíte si na portálu nejprve propojit své čtenářské účty:</strong>
	<ol>
		<li><strong>Poprvé se na portál přihlásíte účtem libovolné zapojené knihovny.</strong></li>
		<li>Po přihlášení vidíte v pravém horním rohu obrazovky své jméno, přes které se dostanete na svůj profil.</li>
		<li>V sekci <strong>&quot;Propojené účty&quot;</strong> si přes tlačítko <strong>&quot;Připojit další účet&quot;</strong> přidáte účet z další zapojené knihovny, kde jste registrováni.</li>
		<li>Při příští návštěvě se můžete <strong>přihlásit kterýmkoliv ze svých připojených účtů</strong> - na portálu tím budete přihlášeni i ke všem ostatním připojeným účtům. Více informací najdete <a href="../../../Portal/Page/napoveda#5.7">zde</a>.</li>
		<li><strong>Účty je tedy nutno připojit ručně.</strong> Portál nemůže sám poznat, ve kterých zapojených knihovnách jste registrováni - knihovny navzájem nesdílejí údaje o svých uživatelích a ani portál Knihovny.cz nemá jak tuto informaci získat.</li>
	</ol>
	</li>
	<li>U některých knihoven je nutné mít platnou nebo jen nedávno prošlou registraci. Pokud si registraci neobnovíte, může být učet v některých knihovnách zablokován a nepřihlásíte se přes něj ani na portál Knihovny.cz.</li>
</ul>

<p><a href="../../../Portal/Page/faq-pro-knihovny#up">Nahoru</a></p>

<h4>10. K čemu je na portálu Knihovny.cz přihlašování přes Facebook, Google, LinkedIn, MojeID, ORCid nebo GitHub?</h4>

<p>Přihlášení pomocí účtu některé ze jmenovaných sociálních sítí či služeb Vám může být <strong>užitečné v následujících případech:</strong></p>

<ol>
	<li>Pokud <strong>nejste registrovaní v žádné ze zapojených knihoven</strong>, ale chcete si na portálu <strong>vytvářet seznamy oblíbených titulů, ukládat svá často používaná vyhledávání nebo psát komentáře k publikacím</strong>. Stanete-li se někdy čtenářem některé ze zapojených knihoven, budete si moci připojit k účtu třetí strany i nový čtenářský účet a nadále přistupovat ke svým uloženým titulům atd.</li>
	<li><strong>Jste registrovaní v některé ze zapojených institucí</strong> a k učtu z této knihovny si <strong>připojíte účet třetí strany za účelem pohodlnějšího přihlašování</strong> (např. když si pamatujete své přihlašovací údaje do Facebooku spíše než jméno a heslo k účtu v knihovně).</li>
</ol>

<p><a href="../../../Portal/Page/faq-pro-knihovny#up">Nahoru</a></p>

<p><strong>Portál Knihovny.cz právě začíná. Brzy zde najdete odpovědi na další otázky, které Vás nejvíce zajímají.</strong></p>
