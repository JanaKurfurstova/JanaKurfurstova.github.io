<h2>Často kladené dotazy pro čtenáře<a id="up" name="up">&nbsp;</a></h2>

<ol>
	<li><p><a href="#1">Nemůžu najít knihovnu v adresáři knihoven. Skutečně se v adresáři nachází?</a></p></li>
    <li><p><a href="#2">Hledám knihy z populární knižní série. Oproti svému očekávání vidím mezi prvními výsledky vyhledávání takové publikace, které jen čerpají z původního námětu. Proč jsou knihy, které hledám, až za nimi?</a></p></li>
	<li><p><a href="#3">Řazení výsledků vyhledávání neodpovídá mému očekávání. Zajímají mě především knihy v českém jazyce, ale mezi prvními vyhledanými záznamy je nevidím. Proč nemají knihy v češtině přednost?</a></p></li>
	<li><p><a href="#4">Použil(a) jsem filtr "Typ dokumentu" > "Knihy", ale ve výsledcích vyhledávání vidím i deskové hry, omalovánky nebo křížovky. Proč jsou zařazeny mezi knihy?</a></p></li>
    <li><p><a href="#5">Jak na portálu vyhledám e-knihy (zejména takové, které jsou dostupné zdarma a bez registrace)? Proč pro ně ve filtru "Typ dokumentu" neexistuje samostatná kategorie?</a></p></li>
    <li><p><a href="#6">Na portálu se vyskytuje tatáž publikace vícekrát, i když se jedná o stejné vydání. Proč portál správně nesjednotil všechny záznamy o jediném dokumentu?</a></p></li>
    <li><p><a href="#7">Narazil(a) jsem na záznam, ve kterém je chyba. Můžete ho na portálu opravit?</a></p></li>
    <li><p><a href="#8">Chci nahlásit záznam, u kterého se zobrazuje nesprávná obálka nebo obsah knihy. Jak mám postupovat?</a></p></li>
	<li><p><a href="#9">Mám potíže s používáním portálu v prohlížeči Internet Explorer...</a></p></li>
	<li><p><a href="#10">Existuje mobilní aplikace Knihovny.cz pro Android či iPhone?</a></p></li>
    <li><p><a href="#11">Proč nelze v "Zahraničních zdrojích" filtrovat výsledky vyhledávání podle dostupnosti?</a></p></li>
    <li><p><a href="#12">Proč nemohu v "Zahraničních zdrojích" přeskakovat větší počet stránek výsledků vyhledávání (např. z první stránky rovnou na poslední)?</a></p></li>
	<li><p><a href="#13">Nemůžu na portálu prohledávat katalog knihovny, kterou navštěvuji. Proč tomu tak je?</a></p></li>
	<li><p><a href="#14">Zapojí se do portálu Knihovny.cz všechny knihovny v České republice?</a></p></li>
	<li><p><a href="#15">Jsem čtenářem v několika knihovnách a na portál Knihovny.cz jsem se přihlásil účtem jedné z nich. V přehledu &quot;Moje knihovny&quot; nyní vidím své členství v této knihovně a můžu přes portál používat její služby. Proč ale portál sám nepoznal, že jsem registrován i v jiných knihovnách?</a></p></li>
    <li><p><a href="16">Chci se přihlásit na portál, ale zapomněl(a) jsem přihlašovací údaje do své knihovny. Proč neobsahuje přihlašovací formulář některých knihoven odkaz na zaslání e-mailu v případě zapomenutého loginu a hesla?</a></p></li>
	<li><p><a href="#17">K čemu je na portálu Knihovny.cz přihlašování přes Facebook, Google, LinkedIn,<!-- MojeID,--> ORCid nebo GitHub?</a></p></li>
</ol>

<hr />

<p>&nbsp;</p>

<h4><a id="1" name="1">1. Nemůžu najít knihovnu v adresáři knihoven. Skutečně se v adresáři nachází?</a></h4>

<p>Zkuste, prosím, pozměnit svůj dotaz. Názvy některých knihoven nemusí zcela odpovídat vyhledávanému výrazu (mohou se jmenovat např. jen &quot;Obecní knihovna&quot;).</p>

<p>Pokud nenajdete knihovnu podle jejího očekávaného názvu,&nbsp;<strong>zkuste zadat do vyhledávacího řádku název obce</strong>, kde&nbsp;se hledaná knihovna nachází.</p>

<p><a href="#up">Nahoru</a></p>

<p>&nbsp;</p>

<h4><a id="2" name="2">2. Hledám knihy z populární knižní série. Oproti svému očekávání vidím mezi prvními výsledky vyhledávání takové publikace, které jen čerpají z původního námětu. Proč jsou knihy, které hledám, až za nimi?</a></h4>

<p><strong>Nejvyšší relevance při vyhledávání se přiřazuje právě takovým dokumentům, jejichž hlavní název se přesně shoduje s vyhledávaným výrazem.</strong><br />
    Dotazu ve tvaru <em>"Harry Potter"</em> nejvíce odpovídají dokumenty, jejichž název zní právě <em>"Harry Potter"</em> - v tomto případě nejde o knihy z hlavní série.<br />
    Tituly dílů série jako <em>"Harry Potter a Kámen mudrců"</em> nebo <em>"Harry Potter a vězeň z Azkabanu"</em> jsou podobné, nikoliv stejné jako výraz <em>"Harry Potter"</em> - zařadí se tedy až za výsledky s přesnou shodou názvu.</p> 

<p><strong>U valné většiny dokumentů toto pravidlo výrazně zpřesňuje a usnadňuje vyhledávání</strong> - k případům, kdy se takto dostanou do popředí publikace inspirované známějšími díly, dochází jen zřídka.</p>

<p><a href="#up">Nahoru</a></p>

<p>&nbsp;</p>

<h4><a id="3" name="3">3. Řazení výsledků vyhledávání neodpovídá mému očekávání. Zajímají mě především knihy v českém jazyce, ale mezi prvními vyhledanými záznamy je nevidím. Proč nemají knihy v češtině přednost?</a></h4>

<p>Nastavení řazení výsledků vyhledávání stále upravujeme a vylepšujeme podle připomínek zapojených institucí. Ty zatím tvoří především vědecké knihovny, které kladou důraz na odborné články v různých jazycích. Městské knihovny pro své čtenáře naopak upřednostňují vyhledávání knih v češtině (zejména beletrie). Z důvodu protichůdné podstaty těchto preferencí typ dokumentu ani jazyk nehrají roli při určování relevance výsledků vyhledávání.</p>

<p>Pro snazší nalezení toho, co právě hledáte,&nbsp;<strong>je nejlepší použít filtry</strong>&nbsp;z postranního panelu výsledků vyhledávání. Pokud hledáte např. knihu, ve filtru&nbsp;<strong>&quot;Typ dokumentu&quot;</strong>&nbsp;zvolte&nbsp;<strong>&quot;Knihy&quot;</strong>. Hledáte-li dokumenty v konkrétním jazyce použijte filtr <strong>"Jazyk"</strong>.</p>

<p><a href="#up">Nahoru</a></p>

<p>&nbsp;</p>

<h4><a id="4" name="4">4. Použil(a) jsem filtr "Typ dokumentu" > "Knihy", ale ve výsledcích vyhledávání vidím i deskové hry, omalovánky nebo křížovky. Proč jsou zařazeny mezi knihy?</a></h4>

<p><strong>Křížovky, omalovánky apod., které nevycházejí pravidelně, jsou v bibliografických záznamech považovány za tištěné monografie, stejně jako knihy.</strong> Neexistuje pro ně zvláštní typ dokumentu. <strong>Tímtéž způsobem se často zapisují i deskové hry.</strong> Protože pojem <em>tištěné monografie</em> není příliš uživatelsky přívětivý a většinu tištěných monografií představují knihy, označujeme tento typ dokumentu na portálu jako <em>knihy</em>.</p>

<p><a href="#up">Nahoru</a></p>

<p>&nbsp;</p>

<h4><a id="5" name="5">5. Jak na portálu vyhledám e-knihy (zejména takové, které jsou dostupné zdarma a bez registrace)? Proč pro ně ve filtru "Typ dokumentu" neexistuje samostatná kategorie?</a></h4>

<p>Ke knihám v elektronické podobě se nejsnáze dostanete použitím filtrů <strong>"Typ dokumentu > "Knihy"</strong> a <strong>"Typ výpůjčky" > "online"</strong>. Pro <strong>zúžení dotazu na volně dostupné dokumenty</strong> použijte filtr <strong>"Typ výpůjčky" > "online" > "dostupné"</strong></p>

<p>Plné texty knih z projektu <a href="https://www.mlp.cz/cz/projekty/e-knihovna/" target="_blank" rel="noopener">E-knihovna Městské knihovny v Praze</a> snadno najdete na hlavní stránce ve sloupci&nbsp;<strong>E-knihy ke stažení</strong>.</p>

<p>Na portálu Knihovny.cz se nepracuje s typem dokumentu <em>e-kniha</em>, protože neexistuje jednoznačný a přesný výklad toho pojmu. Z e-knihu může být považován dokument ve formátu EPUB nebo MOBI, soubor PDF s textovou vrstvou či bez ní, text v jakémkoliv dalším souborovém formátu nebo plný text vystavený na webu v HTML. Pokud by existoval filtr <em>e-knihy</em>, odlišní uživatelé by při jeho použití očekávali odlišné výstupy. Mimo to, <strong>stávající řešení umožňuje přehlednou práci s různými typy elektronických dokumentů, nikoliv jen s knihami</strong>.</p>

<p><a href="#up">Nahoru</a></p>

<p>&nbsp;</p>

<h4><a id="6" name="6">6. Na portálu se vyskytuje tatáž publikace vícekrát, i když se jedná o stejné vydání. Proč portál správně nesjednotil všechny záznamy o jediném dokumentu?</a></h4>

<p>Portál sbírá <strong>záznamy o dokumentech z různých institucí o různé kvalitě a úplnosti</strong>. Systém pro odstraňování duplicit rozpozná, že se záznamy z různých knihoven týkají téhož dokumentu, na základě testování shody alespoň jedné z několika sad údajů. <strong>Záleží proto především na kvalitě záznamů, které získáváme z knihoven.</strong> Ke sloučení záznamů nemůže dojít na základě údajů, které jsou nepřesné či zapsané nestandardním způsobem.</p>

<p><a href="#up">Nahoru</a></p>

<p>&nbsp;</p>

<h4><a id="7" name="7">7. Narazil(a) jsem na záznam, ve kterém je chyba. Můžete ho na portálu opravit?</a></h4>

<p><strong>Do záznamů sklízených z knihoven a dalších zdrojů zapojených do portálu nikterak manuálně nezasahujeme.</strong> Chybný záznam může opravit pouze instituce, která jej portálu poskytla. Data přijímaná na portál nebudou nikdy zcela bez chyb - tvoří je lidé. Narazíte-li na opravdu závažnou chybu v záznamu, můžete kontaktovat buďto instituci, kde byl vytvořen, nebo naši technickou podporu (která se pokusí dohodnout opravu s touto institucí).</p>

<p><a href="#up">Nahoru</a></p>

<p>&nbsp;</p>

<h4><a id="8" name="8">8. Chci nahlásit záznam, u kterého se zobrazuje nesprávná obálka nebo obsah knihy. Jak mám postupovat?</a></h4>

<p>Pod obálkou či obsahem dokumentu v úplném zobrazení záznamu se nachází <strong>odkaz na <a href="http://www.obalkyknih.cz/" target="_blank" rel="noopener">Obálky knih</a>, kde můžete použít tlačítko "Ohlásit chybnou obálku" nebo "Ohlásit chybný obsah"</strong>.</p>

<p><a href="#up">Nahoru</a></p>

<p>&nbsp;</p>

<h4><a id="9" name="9">9. Mám potíže s používáním portálu v prohlížeči Internet Explorer...</a></h4>

<p>Portál není optimalizovaný pro starší verze Internet Exploreru a v omezené míře funguje ve verzi 11. Problémy se můžou vyskytnout při ukládání oblíbených titulů nebo prohlížení historie vyhledávání u nepřihlášeného uživatele. Obecně <strong>doporučujeme portál používat v prohlížeči Google Chrome, Mozilla Firefox, Opera aj.</strong></p>

<p><a href="#up">Nahoru</a></p>

<p>&nbsp;</p>

<h4><a id="10" name="10">10. Existuje mobilní aplikace Knihovny.cz pro Android či iPhone?</a></h4>

<p>Aplikace pro portál Knihovny.cz není vytvořena, ale <strong>portál je optimalizován pro používání ve webovém prohlížeči na tabletu či v mobilním telefonu</strong>.</p>

<p><a href="#up">Nahoru</a></p>

<p>&nbsp;</p>

<h4><a id="11" name="11">11. Proč nelze v "Zahraničních zdrojích" filtrovat výsledky vyhledávání podle dostupnosti?</a></h4>

<p>Prohledávání "Zahraničních zdrojů" je řešeno formou dotazů do indexu poskytovaného třetí stranou. <strong>Údaje o dostupnosti zdrojů</strong>, ať už bez omezení nebo jen ze zapojených knihoven, <strong>nejsou součástí tohoto indexu - přiřazují se k výsledkům vyhledávání až v okamžiku jejich zobrazení uživateli.</strong></p>

<p><a href="#up">Nahoru</a></p>

<p>&nbsp;</p>

<h4><a id="12" name="12">12. Proč nemohu v "Zahraničních zdrojích" přeskakovat větší počet stránek výsledků vyhledávání (např. z první stránky rovnou na poslední)?</a></h4>

<p>Generování seznamu výsledků vyhledávání v "Zahraničních zdrojích" není pod kontrolou portálu Knihovny.cz. Dotahuje se z indexu poskytovaného třetí stranou. <strong>Výsledky se načítají průběžně, a proto nelze přeskakovat větší množství stránek.</strong> Záleží také na Vašem nastavení počtu výsledků na jedné stránce: Čím více jich je, tím méně stran lze přeskočit.</p>

<p><a href="#up">Nahoru</a></p>

<p>&nbsp;</p>

<h4><a id="13" name="13">13. Nemůžu na portálu prohledávat katalog knihovny, kterou navštěvuji. Proč tomu tak je?</a></h4>

<p>Pokud na portálu nemůžete najít publikace z Vaší knihovny a přihlásit se účtem, který používáte ve své knihovně, znamená to, že <strong>knihovna dosud nebyla zapojena do portálu</strong>. Můžete se zeptat ve Vaší knihovně, zda má zapojení do portálu v plánu. Seznam knihoven, které se právě připravují k zapojení, najdete <a href="../../../Portal/Page/zapojene-knihovny-a-zdroje#prepared">zde</a>.</p>

<p><a href="#up">Nahoru</a></p>

<p>&nbsp;</p>

<h4><a id="14" name="14">14. Zapojí se do portálu Knihovny.cz všechny knihovny v České republice?</a></h4>

<p>Rádi bychom dosáhli zapojení co největšího počtu knihoven. Zapojení každé knihovny je však dobrovolné.<br />
Knihovny zapojující se do portálu musí splňovat nezbytné technické požadavky (více <a href="../../../Portal/Page/jak-se-zapojit">zde</a>), proto jejich počet roste spíše pozvolna.</p>

<p><a href="#up">Nahoru</a></p>

<p>&nbsp;</p>

<h4><a id="15" name="15">15. Jsem čtenářem v několika knihovnách a na portál Knihovny.cz jsem se přihlásil účtem jedné z nich. V přehledu &quot;Moje knihovny&quot; nyní vidím své členství v této knihovně a můžu </a>přes portál používat její služby. Proč ale portál sám nepoznal, že jsem registrován i v jiných knihovnách?</h4>

<p>Jeden z hlavních přínosů portálu spočívá v jednotném přístupu ke službám zapojených knihoven. <strong>Tuto funkci můžete naplno využít za následujících podmínek:</strong></p>

<ul>
	<li><strong>Knihovny, kde jste zaregistrováni, musí být zapojeny do portálu Knihovny.cz.</strong> Seznam těchto knihoven najdete <a href="../../../Portal/Page/zapojene-knihovny-a-zdroje">zde</a>.</li>
	<li>Abyste měli souběžný přístup ke službám všech zapojených knihoven, v nichž jste čtenářem, <strong>musíte si na portálu nejprve propojit své čtenářské účty:</strong>
	<ol>
		<li><strong>Poprvé se na portál přihlásíte účtem libovolné zapojené knihovny.</strong></li>
		<li>Po přihlášení vidíte v pravém horním rohu obrazovky své jméno, přes které se dostanete na svůj profil.</li>
		<li>V sekci <strong>&quot;Propojené účty&quot;</strong> si přes tlačítko <strong>&quot;Připojit další účet&quot;</strong> přidáte účet z další zapojené knihovny, kde jste registrováni.</li>
		<li>Při příští návštěvě se můžete <strong>přihlásit kterýmkoliv ze svých připojených účtů</strong> - na portálu tím budete přihlášeni i ke všem ostatním připojeným účtům. Více informací najdete <a href="../../../Portal/Page/napoveda#5.7">zde</a>.</li>
		<li><strong>Účty je tedy nutno připojit ručně.</strong> Portál nemůže sám poznat, ve kterých zapojených knihovnách jste registrováni - knihovny navzájem nesdílejí údaje o svých uživatelích a ani portál Knihovny.cz nemá jak tuto informaci získat.</li>
	</ol>
	</li>
	<li>U některých knihoven je nutné mít platnou nebo jen nedávno prošlou registraci. Pokud si registraci neobnovíte, může být učet zablokován a nepřihlásíte se přes něj ani na portál Knihovny.cz.</li>
</ul>

<p><a href="#up">Nahoru</a></p>

<p>&nbsp;</p>

<h4><a id="16" name="16">16. Chci se přihlásit na portál, ale zapomněl(a) jsem přihlašovací údaje do své knihovny. Proč neobsahuje přihlašovací formulář některých knihoven odkaz na zaslání e-mailu v případě zapomenutého loginu a hesla?</a></h4>

<p><strong>Zapomenuté přihlašovací údaje si lze vždy obnovit v online katalogu zapojené knihovny.</strong><br />
Z portálu je to možné jen u těch institucí, které se samy zapojily do federace identit <a href="https://www.eduid.cz/cs/index" target="_blank" rel="noopener">eduID.cz</a> a my jen odkazujeme na jejich vlastní přihlašovací bránu.<br />
Pro obnovu loginu či hesla v knihovnách, které mají přihlašovací bránu zřízenou prostřednictvím Moravské zemské knihovny a jsou členy eduID.cz jen kvůli splnění technických podmínek zapojení do portálu, je třeba navštívit jejich vlastní katalog.</p>

<p><a href="#up">Nahoru</a></p>

<p>&nbsp;</p>

<h4><a id="17" name="17">17. K čemu je na portálu Knihovny.cz přihlašování přes Facebook, Google, LinkedIn,<!-- MojeID,--> ORCid nebo GitHub?</a></h4>

<p>Přihlášení pomocí účtu některé ze jmenovaných sociálních sítí či služeb Vám může být <strong>užitečné v následujících případech:</strong></p>

<ol>
	<li>Pokud <strong>nejste registrovaní v žádné ze zapojených knihoven</strong>, ale chcete si na portálu <strong>vytvářet seznamy oblíbených titulů, ukládat svá často používaná vyhledávání nebo psát komentáře k publikacím</strong>. Stanete-li se někdy čtenářem některé ze zapojených knihoven, budete si moci připojit k účtu třetí strany i nový čtenářský účet a nadále přistupovat ke svým uloženým titulům atd.</li>
	<li><strong>Jste registrovaní v některé ze zapojených institucí</strong> a k učtu z této knihovny si <strong>připojíte účet třetí strany za účelem pohodlnějšího přihlašování</strong> (např. když si pamatujete své přihlašovací údaje do Facebooku spíše než jméno a heslo k účtu v knihovně).</li>
</ol>

<p><a href="#up">Nahoru</a></p>